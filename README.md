# CodersCamp 2020 - Projekt HTML & CSS
**CodersCamp (coderscamp.edu.pl) - Największy otwarty kurs programowania webowego** 

Gratulacje! 
Dowiedliście swoje umiejętności ze znajomości CSS & HTML. 
Zostaliście przydzieleni do zespołu, który będzie się uczył programowania i wykonywał prawdziwe aplikacje webowe.
Teraz stajecie przed pierwszym większym wyzwaniem. Technologie, o których się uczyliście, trzeba zastosować w praktyce.
To pierwszy i ostatni na CodersCamp projekt, który będziecie robić w pojedynkę.
Jednakżę już macie cały zespół i mentora, który z pewnością będzie Was wspierał.

## Projekt HTML & CSS — Wizytówka / Portfolio

### Zasady wykonywania projektu (wspólne dla wszystkich grup i mentorów): 

##### W projekcie każdy z uczestników powinien zaprezentować praktyczną znajomość poniższych zagadnień związanych z HTML & CSS:
- Box-model
- Kaskadowość
- Selektory CSS
- Popularne tagi HTML
- Jak podpinać CSSa do HTMLa
- Zapisywanie kolorów
- Stylowanie tekstu
- Zewnętrzne ikony/fonty (fontawesome, google fonts)
- Flexbox
- Position (absolute, relative)
- Animacje keyframes
- Responsive Web Design

Nie używaj JavaScriptu, ani żadnego innego frameworka. Nie używaj też gotowych bibliotek styli takich jak Bootstrap. 
W trakcie przerabiania działu poznałeś wszystkie umiejętności, które pozwolą Ci wykonać Twoją wizytówkę od podstaw :) 

##### Sposób oceny projektu (dotyczy tylko projektu pierwszego):
Zapewne interesuje Was, w jaki sposób projekt zostanie „zaliczony” i oceniony.
Ocenianie będzie miało kilka etapów.
- Spotkanie na prezentację i demo: 
    - Podczas spotkania powinniście zebrać się całą grupą wraz z mentorem. Prezentujecie wykonane przez Was projekty. 
    Forma prezentacji pozostaje dowolna (musi zmieścić się w 10 minutach + 5 minut na pytania). Możecie przygotować jakieś slajdy, ale niekoniecznie. Na pewno musi zostać pokazana działająca aplikacja, reszta wg uznania. Jeśli robicie wizytówkę o sobie, to być może chcecie też opowiedzieć o swoich zainteresowaniach, żeby inni w zespole poznali Was lepiej :) ? 
- Ocena dostarczonego kodu i działania aplikacji przez Waszego mentora. Mentor będzie oceniał wasze projekty wg. kryteriów opisanych w arkuszu [TUTAJ](//TODO: LINK!).
      
      
Ale nie musicie poprzestawać tylko na tym co w wymaganiach. Pamiętajcie, że im więcej pracy wykonacie, tym więcej praktycznych umiejętności opanujecie!
      
##### Zgłoszenie projektu, jako gotowego do oceny
Do końca dnia poprzedzającego prezentację należy wypełnić poniższy FORMULARZ.


### Opis projektu
Pozyskanie pierwszego klienta nie przychodzi łatwo. 
Zazwyczaj ważne jest nie tylko jaka firma, ale z jakimi konkretnymi osobami przyjdzie komuś współpracować przy wytwarzaniu oprogramowania.
Dobrze, żeby wasi przyszli klienci i wasz zespół trochę lepiej Was poznali.
Dlatego jako pierwszy projekt do Waszego portofolio proponujemy przygotowanie strony — wizytówki właśnie o Was lub o waszych projektach, zainteresowaniach, umiejętnościach — nie koniecznie programistycznych! 
Jesteś fotografem? Możesz przygotować stronę reklamującą swoje usługi. 
Jako fryzjer czy mechanik, możesz zrobić podobnie. 
Świat web designu stoi przed Tobą otworem. 

W tym pierwszym, rozgrzewkowym projekcie pracujecie jeszcze osobno. Pamiętajcie, że macie zespół i mentora, który jest tutaj, żeby Was wspierać
przez cały czas trwania kursu. 

Daj się lepiej poznać dzięki internetowi i swoim umiejętnością! :) 

#### Jak rozpocząć pracę nad projektem
Aby ułatwić prezentację projektu innym osobom, dobrze, gdyby był on dostępny bez problemów pod adresem strony internetowej.
W tym przypadku większość pracy z tym związanej zrobiliśmy już za Ciebie. Oto co musisz zrobić, żeby zobaczyć efekt i zacząć pracę:

1. Wykonaj fork tego repozytorium do swojego własnego profilu. 
Po kliknięciu przycisku pokazanego poniżej GitHub przeniesie Cię automatycznie na Twoją kopię tego repozytorium.
To tutaj będziesz wykonywać swoją stronę.
![./.github/images/Project1Prepare1.png](./.github/images/Project1Prepare1.png)
1. Przejdź do zakładki Settings w Twoim repozytorium.
![./.github/images/Project1Prepare2.png](./.github/images/Project1Prepare2.png)
1. Znajdź w zakładce setting sekcję GitHub Pages i wybierz branch master jako source.
![./.github/images/Project1Prepare3.png](./.github/images/Project1Prepare3.png)
1. Po wyborze brancha master, zatwierdź ustawienia, klikając przycisk `Save`. 
Wszystko powinno wyglądać tak jak w czerwonym polu poniżej.
Dzięki temu aktywujesz GitHub Pages dla swojego repozytorium.
![./.github/images/Project1Prepare4.png](./.github/images/Project1Prepare4.png)
1. Znajdź sekcję GitHub Pages w zakładce Setting jeszcze raz.
Teraz powinien znajdować się w tym miejscu link. Po kliknięciu zaprowadzi Cię do Twojej strony.
Ten link możesz przekazać teraz kolegom z zespołu i mentorowi. 
Będą mogli dać Ci cenne wskazówki i pomóc z błędami bez pobierania całego repozytorium.
A Twoja strona jest od razu dostępna w internecie dla każdego, kto chciałby ją odwiedzić. I to kompletnie za darmo!
![./.github/images/Project1Prepare5.png](./.github/images/Project1Prepare5.png)
1. Jeśli po kliknięciu w link, pokazała Ci się strona o tej treści, to znaczy, że wszystko jest w porządku.
![./.github/images/Project1Prepare6.png](./.github/images/Project1Prepare6.png)

Od teraz każda zmiana, jaką commitujesz do brancha master, będzie się pokazywać pod tym adresem.
Masz już działające środowisko więc na co czekasz? Do dzieła!

### Porady odnośnie do projektu

#### Interfejs
Możesz posłużyć się projektem interfejsu Twojej strony wykonanym przez organizatorów projektu. Jest to tylko dla ułatwienia Ci pracy.
Możesz w trakcie implementacji go dowolnie zedytować / zmieniać czy zrobić coś zupełnie innego.
https://www.figma.com/file/WHtiMfcNHt4tc7mDamNBYa/CodersCamp2020-Wizytowka?node-id=0%3A1

Inspiracją może być także [DevChallenge.io - Portfolio](https://devchallenges.io/challenges/5ZnOYsSXM24JWnCsNFlt).

Jeśli nie masz pomysłu na własny projekt, możesz wykorzystać pokazany powyżej.
Jednakże zachęcamy do wykonania czegoś, co ukaże Twoje wnętrze :) 
Dobrej zabawy!



